---
ms.date: 06/12/2017
contributor: JKeithB
ms.topic: conceptual
keywords: gallery,powershell,cmdlet,psgallery
title: Risoluzione delle controversie
ms.openlocfilehash: 49f19273b0df2ee5668e02a2b667c1f5f4e5dae5
ms.sourcegitcommit: e9ad4d85fd7eb72fb5bc37f6ca3ae1282ae3c6d7
ms.translationtype: HT
ms.contentlocale: it-IT
ms.lasthandoff: 05/10/2018
---
# <a name="dispute-resolution"></a>Risoluzione delle controversie

In questo documento viene illustrato un processo consigliato per la risoluzione delle controversie. Tale processo è indirizzato ai membri della community, per supportarli nella risoluzione di controversie con altri autori in PowerShell Gallery.

## <a name="process"></a>Processo

1. Contattare i proprietari dell'elemento oggetto della disputa usando il collegamento **Contact Owners** (Contatta proprietari) disponibile nella pagina dei dettagli dell'elemento.
Spiegare il problema in un modo cortese e diretto.
2. Inviare una copia del messaggio all'indirizzo [cgadmin@microsoft.com](mailto:cgadmin@microsoft.com), in modo che gli amministratori di PowerShell Gallery siano a conoscenza della controversia.
3. Attendere per un massimo di 30 giorni. Se non si ottiene una risoluzione, inviare di nuovo una notifica all'indirizzo [cgadmin@microsoft.com](mailto:cgadmin@microsoft.com).
Il team di supporto PowerShellGallery.com si attiverà per risolvere il problema.


## <a name="prohibited-use"></a>Uso non consentito

Le azioni e gli elementi riportati di seguito non sono consentiti in PowerShell Gallery. Le azioni verranno interrotte e gli elementi verranno immediatamente rimossi senza discussioni.  Ai proprietari di tali elementi verrà inviata notifica della rimozione.

- Malware, adware o qualsiasi tipo di spyware.
- Elementi progettati per danneggiare i sistemi degli utenti.
- Violazione del copyright o della licenza.
- Contenuto illegale.
- "Squatting" di nomi di elemento che si intende utilizzare ma che non sono effettivamente utilizzati. È inclusa la pubblicazione di elementi privi di contenuto produttivo.
In questi casi, è necessario pubblicare il codice e procedere oppure concedere il nome a un utente che dispone effettivamente di un prodotto da pubblicare.
- Tentativi di forzare PowerShell Gallery a eseguire operazioni diverse da quelle per cui è stato esplicitamente progettato.


Se si rileva un elemento o un'azione dei tipi sopra elencati, fare clic sul collegamento 'Report Abuse' (Segnala abusi) e inviare un report.

**Questo criterio è soggetto a modifiche a discrezione di PowerShell Gallery.**