---
title: Tramite Windows PowerShell
ms.date: 2016-05-11
keywords: powershell,cmdlet
description: 
ms.topic: article
author: jpjofre
manager: dongill
ms.prod: powershell
ms.assetid: cf06f1e5-3945-47e4-98be-412f5a1f43fe
translationtype: Human Translation
ms.sourcegitcommit: 03ac4b90d299b316194f1fa932e7dbf62d4b1c8e
ms.openlocfilehash: 1d00a67656fc6682675a934645bddcb300a48808

---

# Tramite Windows PowerShell
Windows PowerShell® è una shell da riga di comando basata su attività, nonché un linguaggio di scripting progettato specificamente per l'amministrazione del sistema. Basato su .NET Framework, Windows PowerShell consente ai professionisti IT e agli utenti esperti di controllare e automatizzare l'amministrazione del sistema operativo Windows e delle applicazioni eseguite al suo interno.

Le risorse di questa sezione consentono di acquisire altre informazioni su Windows PowerShell, sulle funzionalità incluse in Windows PowerShell e sull'editor grafico di Windows PowerShell, Windows PowerShell Integrated Scripting Environment.

## Contenuto della sezione
Il contenuto di questa sezione può essere utile per raccogliere altre informazioni su Windows PowerShell, imparare a usare Windows PowerShell e scoprire le novità di Windows PowerShell nella maggior parte delle versioni correnti.

-   [Novità di Windows PowerShell](../../whats-new/What-s-New-in-Windows-PowerShell-50.md) Questo argomento descrive le modifiche apportate a Windows PowerShell 3.0 e Windows PowerShell 4.0

-   [Guida introduttiva a Windows PowerShell](../Getting-Started-with-Windows-PowerShell.md) Introduzione ed esercitazione, con informazioni sui requisiti di sistema e istruzioni per l'installazione e l'avvio di Windows PowerShell in tutti i sistemi operativi supportati.

-   [Windows PowerShell Integrated Scripting Environment (ISE)](Windows-PowerShell-Integrated-Scripting-Environment--ISE-.md). Documentazione per Windows PowerShell ISE, l'editor grafico di script e console di Windows PowerShell.

-   [Panoramica di Windows PowerShell DSC (Desired State Configuration)](https://technet.microsoft.com/en-us/library/04c9e716-822c-40f0-8fdf-f2dda8abd888). Introduzione a una nuova funzionalità di Windows PowerShell 4.0, Configurazione dello stato desiderato tramite Windows PowerShell, che consente agli amministratori di ottenere configurazioni coerenti negli ambienti Windows e in dispositivi come commutatori di rete.

-   [Guida della riga di comando PowerShell.exe](../../core-powershell/console/PowerShell.exe-Command-Line-Help.md). Informazioni su come avviare Windows PowerShell dal prompt dei comandi di Windows ed eseguire i comandi di base di Windows PowerShell.

-   [Glossario di Windows PowerShell](../../Windows-PowerShell-Glossary.md). Informazioni sui termini comuni usati in Windows PowerShell e nella relativa documentazione.

## Tecnologie correlate
Windows PowerShell fa parte di una famiglia di tecnologie di scripting correlate che consentono di automatizzare la gestione remota dei computer basati su Windows. In questa sezione sono inclusi i collegamenti ad altre informazioni su queste tecnologie.

-   [Flusso di lavoro di Windows PowerShell](http://technet.microsoft.com/library/jj134242.aspx). Introdotto per la prima volta in Windows PowerShell 3.0, il flusso di lavoro di Windows PowerShell consente a professionisti IT e sviluppatori di sfruttare i vantaggi di [Windows Workflow Foundation](http://msdn.microsoft.com/library/ee342461.aspx) con le funzionalità di automazione e la semplicità d'uso di Windows PowerShell.

-   [Accesso Web di Windows PowerShell](http://technet.microsoft.com/library/hh831611.aspx). Introdotta per la prima volta in Windows Server 2012, la funzionalità Accesso Web Windows PowerShell funge da gateway di Windows PowerShell, offrendo una console di Windows PowerShell basata sul Web destinata a un computer remoto. Consente ai professionisti IT di eseguire comandi e script di Windows PowerShell da una console di Windows PowerShell in un Web browser, senza installare Windows PowerShell, software di gestione remoto o plug\-in del browser nel dispositivo client.

-   [Servizi Web di Windows PowerShell (Estensione IIS OData gestione)](http://msdn.microsoft.com/library/windows/desktop/hh880865.aspx). I servizi Web di Windows PowerShell sono costituiti da un framework che semplifica l'esposizione dei cmdlet di Windows PowerShell con un servizio Web basato su OData eseguito in Web Server (IIS).

-   [Introduzione a Windows PowerShell DSC (Desired State Configuration)](https://technet.microsoft.com/en-us/library/c134aa32-b085-4656-9a89-955d8ff768d0). La Configurazione dello stato desiderato tramite Windows PowerShell, introdotta in Windows PowerShell 4.0, è una nuova piattaforma di gestione in Windows PowerShell che consente di distribuire e gestire dati di configurazione per i servizi software e per l'ambiente in cui vengono eseguiti. Rende disponibile un set di estensioni del linguaggio di Windows PowerShell, nuovi cmdlet e risorse che è possibile usare per specificare in modo dichiarativo come si vuole che venga configurato lo stato dell'ambiente software.

-   [Windows Management Framework 4.0 Preview](http://go.microsoft.com/fwlink/?LinkID=293881) include aggiornamenti per Windows PowerShell, Windows PowerShell ISE, servizi Web di Windows PowerShell (Estensione IIS OData gestione), Gestione remota Windows (WinRM), Windows Management Infrastructure (WMI), il provider WMI Server Manager e una nuova funzionalità per la versione 4.0, il servizio Desired State Configuration (DSC) di Windows PowerShell. Windows Management Framework 4.0 Preview consente di installare e usare queste tecnologie in computer che eseguono Windows Server 2012, Windows® 7 SP1 e Windows Server 2008 R2 SP1.

-   [Windows Management Framework 3.0](http://www.microsoft.com/download/details.aspx?id=34595) include gli aggiornamenti per Windows PowerShell, Windows PowerShell ISE, servizi Web di Windows PowerShell (Estensione IIS OData gestione), Gestione remota Windows (WinRM), Windows Management Infrastructure (WMI) e il provider WMI Server Manager. Windows Management Framework 3.0 consente di installare e usare queste tecnologie in computer che eseguono Windows® 7 SP1, Windows Server 2008 SP2 e Windows Server 2008 R2 SP1.

## Informazioni su Windows PowerShell
Per acquisire familiarità con Windows PowerShell, iniziare con le risorse seguenti:

-   [Microsoft Virtual Academy: Introduzione rapida a PowerShell 3.0](https://mva.microsoft.com/en-us/training-courses/getting-started-with-powershell-3-0-jump-start-8276). Questo corso, destinato a professionisti IT, amministratori e operatori di help desk, illustra come usare Windows PowerShell per migliorare le funzionalità di gestione, automatizzare le attività ridondanti e gestire l'ambiente in scala. Gli esperti Jeffrey Snover, l'inventore di Windows PowerShell, e Jason Helmick, tecnologo senior di Concentrated Technology, spiegano come funziona Windows PowerShell e come sfruttarne i vantaggi.

-   [Microsoft Virtual Academy: Strumenti avanzati e creazione di script con PowerShell 3.0](https://mva.microsoft.com/en-US/training-courses/advanced-tools-scripting-with-powershell-30-jump-start-8277). Questo corso avanzato di Windows PowerShell, destinato a professionisti IT, illustra come trasformare gli script di automazione e gestione in tempo reale in strumenti e cmdlet utili e riutilizzabili. Jeffrey Snover, ingegnere emerito, architetto e inventore di Windows PowerShell, e Jason Helmick, professionista IT, descrivono i modelli ottimali e le procedure consigliate per lo sviluppo e la gestione di strumenti, oltre a fornire suggerimenti e trucchi speciali.

-   [Guida introduttiva a Windows PowerShell](../Getting-Started-with-Windows-PowerShell.md) Introduzione ed esercitazione, con informazioni sui requisiti di sistema e istruzioni per l'installazione e l'avvio di Windows PowerShell in tutti i sistemi operativi supportati.

-   [Documentazione di riferimento sui moduli principali di Windows PowerShell](http://technet.microsoft.com/library/hh847741(v=wps.630).aspx). Elenco in ordine alfabetico degli argomenti della Guida sulle funzionalità del linguaggio e i cmdlet inclusi nel motore di Windows PowerShell.

-   [Automazione di Windows e Windows Server con Windows PowerShell](http://technet.microsoft.com/library/dn249523.aspx). Elenco in ordine alfabetico degli argomenti della Guida sui moduli di Windows PowerShell inclusi nelle funzionalità o nei ruoli del server di Windows Server e Windows Client.

-   [Automazione di System Center con Windows PowerShell](https://technet.microsoft.com/en-us/library/mt156962.aspx). Elenco in ordine alfabetico degli argomenti della Guida sui moduli di Windows PowerShell inclusi nei componenti di Microsoft System Center.

## Download e aggiornamento della Guida di Windows PowerShell
Gli argomenti seguenti descrivono come ottenere la versione più recente della Guida di Windows PowerShell e visualizzarla al prompt dei comandi di Windows PowerShell.

-   Cmdlet [Update-Help](http://technet.microsoft.com/library/hh849720.aspx). Cmdlet di Windows PowerShell che scarica e installa le versioni più recenti degli argomenti della Guida sui moduli di Windows PowerShell nel computer.

    Per altre informazioni sul sistema della Guida aggiornabile di Windows PowerShell e su come installarlo in computer con isolamento di rete, vedere [about_Updatable_Help](http://technet.microsoft.com/library/hh847735.aspx), [Save-Help](http://technet.microsoft.com/library/hh849724.aspx) e [Supporto per la Guida aggiornabile](http://msdn.microsoft.com/library/hh852754.aspx).

-   Cmdlet [Get-Help](http://technet.microsoft.com/library/hh849696(v=wps.630).aspx). Cmdlet di Windows PowerShell che consente di acquisire informazioni sui cmdlet e i provider installati nel sistema.

-   È possibile ricevere notifiche su tutti gli aggiornamenti applicati ai file della Guida pubblicati sottoscrivendo il feed RSS seguente: [http://sxp.microsoft.com/feeds/msdntn/PowerShellHelpVersions](http://sxp.microsoft.com/feeds/msdntn/PowerShellHelpVersions).




<!--HONumber=Jun16_HO4-->


